lxlv

Gravius ne deformarentur carmina epica, obstitit religio, qua
antiquissimos hos foetus ingenii Graeci magis magisque prosecuti
sunt posteri, haec euim prohibuit quominus temere mutarentur
quae in illis operibus tradita omnibus innotuissent. Eadem vero
religio effecit ut recte accipi et suo pretio aestimari vix possent.
Quaerebantur in iis quae non inessent, consilia tribuebantur poetis
quae a poesis indole quam maxime sunt aliena, Polybistor fuisse
videbatur Homerus cuius opera thesauros abstrusae scientiae prae·
berent legentibus, neque id tantum veritatis inesse credebatur,
quod in genuinae artis foetibus nunquam frustra quaeritur, sed
quaecunque narrasset revera ita accidisse putabant posteri; rerum
olim gestarum accuratam ex eo notitiam hauriri posse, locorum
ab eo descriptorum eam ipsam quam Homerus iis tribuisset
fuisse speciem, tempora mensuras nomina apud eum comme·
morata flde omniuo digna esse et ipsas res divinas ex eius
carminibus plene et veluti ad amussim cognosci posse, communis
omnium fere erat opinio; et quoniam primus iuventutis praeceptor
erat Homerus libenter sibi persuadebant nullum quod non et bo-
num et verum esset praeceptum ab eo datum esse. Itaque viri
quos nominat quin ext'tissent, looa quae describit quin digito
etiamnunc monstrari possent, ne dubium quidem videbatur; Phaea-
ces in Corcyra ¹), cyclopes in Sicilia ²) degisse credebantur et in
vicinia Scylla charybdis Circes insula quaerebantur et, quae homi·
num est credulitas, inveniebantur 3). Sic Strabo, cui neque inge·
nium profecto deerat neque eruditio studiumve veri, Graeciae de·
scriptionem compositurus (lib. Vlll-X) ab Homero identidem
initium fecit et eo rem perduxit ut Navium praesertim catalogum
commentariis illustrasse possit dici. Scilicet Homerus artem suam
iu versibusi 232 sqq. pinxisse et ei ⁴) et aliis videbatur, et re·
conditam suam scientiam dulci narratione inclusisse quo magis
accepta esset bominibus,

ὡς ὅτε τις χρυσὸν περιχεύεται ἀργύρῳ ἀνὴρ
Ηδρις, ὃν Ἥφαιστος ’δέδαεν καὶ Παλλὰς Ἀθήνη
τέχνην παντοίην, χαρίεντα δὲ ἕέργα τελείει.

*-

¹) Non oblocutus est Thucydides I 25 III 70.

²) 'Perre Aetnaea, pascuis abundans, pastoris Polyphemi habita eet patria ex quo
Sicilie Graecis orientalibus melius innotuit. Etiam Typhoeus oum colonis Graecis
illuc e Cilicia migravit, vid. Pind. Pyth. Ι 16 sqq, Aesch. Prom. 351 sqq.

3) Bene de hac re iudicarunt lecker apud Nitzsohium Anmerlrungen zu Homer's
Odyssee Ill p. xr sq. et ipse Nitzsclr ibidem p. xxxrrr sq.

⁴) Vid. Strsb. 1 p. 37.

 

