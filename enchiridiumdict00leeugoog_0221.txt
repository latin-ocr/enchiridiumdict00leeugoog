122 [5 38

ipsa vocalis ἄὲτό b in longum sonum a ει ῑ ου e mutatur; anti·
quitus autem, cum consonae scripto non geminarentur ¹) neque
soni producti aliis signis redderentur quam breves vocales Amor,
sciri non poterat utrum litterae ΞΕΝΟΣ -ut hoc exemplo uta
mur — significarent ξένος an ξέννος an ξεῖνος. seiri id non poterat,
inquimus, nisi aliunde constaret3 constabat autem cuilibet de sua
ipsius lingua. dum igitur homines legebant verba ea dialecto
expressa qua ipsi utebantur, haerere non poterant; Atheniensis
ξένος, Lesbius vel Thessalus ξέννος, Milesius ξεῖνος recitabat litteras
ΞΕΝΟΣ in publicis suae civitatis titulis exaratas. ,Sed eandem
⁴ vocem cum inveniebat in sententia quae dialecto aliena esset con·
cepta, fieri nnn poterat quin dubitaret; errandi autem triplex ut
vidimus erat occasio, quoniam Aeolum erat brevem vocalem maiore
vocis acumine proferre, id quod geminando consonam postmodo
indicari solebat, Ionum extendere et veluti protrahere sonum ²),
Athenienses vero syllabam brevem omnino non producebant, ita
ut ex illorum sermone littera spirans nullo vestigio relicto evanuerit ³).

ln carminibus autem metrum docebat quae longae essent syl·
labae, quae breves, neque igitur periculum erat ne atnoe pro mana
recitaretur nisi forte ab indoctissimis hominibus; attamen manebat
optio inter ξέννος et ξεῖνος. lllud in Aeolica poesi dicendum esse,
hoe in Ionica, sciebant grammatici qui his rebus studium suum
impendebant; sed priusquam in grammaticorum manus pervene-
runt opera poetarum vetustissimorum, quam multi inde errores
gigni potuerint, immo debuerint, nemo non videt. Cuius rei certa
testimonia praebet textus carminum epicorum, ubi modo more
Aeolion geminata reperitur littera liquida, modo e brevi vocali
longus sonus per productionem compensatoriam quae dicitur pro
diit, cum tamen ratio ferat ut aut illud aut hoc linguae epicos
proprium fuisse statuamus. Attamen parum tutum fuerit mutare
quaecunque huo pertinent, quoniam nescimus neque ullo pacto scire
possumus utrum ξεῖνος an ξέννος magis sit simile sono quem ipsi
cantores edebant; quin fleri potest ut neque hoc neque illud satis

—--——-.

¹) vid. e. g. loci quos indicavit G.Meyer² p. 278.

²) Illud ,vocalsohtrsung” hoc ,vocaldehnnng’' a Fickio vocatur.

³) Quo saeculo huiusmodi syllabae in Attica dialecto breves factae sint alnei
nequit; id tamen eertum videtur, ex quo poetae et scriptores pedestres Attico ser-
mone nsi sunt, breves luisse, citius igitur in Attica quem in Aeolia et Ionia deero·
visse spirantis litterae potestatem, aut - si quis ita loqui mavult- priua ln
Attica quam alibi geminatam liquidam in simplicem abiisse„

 

