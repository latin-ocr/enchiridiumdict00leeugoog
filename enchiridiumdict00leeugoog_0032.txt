PROLEGOMENA.

———-.—.

Ab eo, ·qui dictionis opicae leges sit descripturus, iure potest
expectari ut priusquam hoc opus aggrediatur in originem carminum
epicorum ipsamque veterum cantorum artem data opera inquirat
suamque de iis exponat opinionem. At si quis, nostra aetate praeser-
tim, ,de Homero'’ disputaturum se profiteatur, audaciam prae se ferat
vix minus insanam quarn sipontum ebibere se velie diceret. Nam
maris instar est poesis Homerica; maris aeterni, cuius fluctus
rhythmo ingenti nec unquam requiescente ad litora nostra provol-
vuntur; - maris immensi, quod simplicitate sua animos ad admi·
rationem proripit: idem infinita abundantia rerum observatu digna·
rum, quibus pervestigandis ne tota quidem vita sufficiat, mentes
percellens; vitae fons altissimus, cuius fundum nulius dum mor·
talium perscrutatus est; - maris esi instar dilecti pueris lusitan-
tibus inter conchas variegatas, quibus aestus stravit arenas;
dilecti philosophis causas rerum appetentibus, quinino aliquando
perspecturos se sperant quomodo, quando, unde vita emicuerit;
dilecti poetis, quibus leni susurru tabelias inspirat rerum olim
gestarum, aut ira fremens incutit furorem illum qui carminum
grandisonorum affectuque ferventium est feracissimus. Ἔστιν θάλασσα,
τίς δέ νιν monoptota!

Itaque ne nimia moliendo risum moveamus, aut ultra fines, qui
hisce prolegomenis constituendi fuerunt, latius expatiari materiei
mole cogamur, pauca e multis selegamus oportet et succincte
tractemus. Strictim erunt tangenda¹ quae spissa sibi volumina
poscant si quis rite eis perfungi velit; eminus indicanda erunt
multa inter quae demorari dulce ioret nec inutile; praetereunda

 

